<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>送东阳马生序 | Hello, Welcome to  My Blog</title>
    <meta name="generator" content="VuePress 1.5.2">
    
    <meta name="description" content="Just playing around">
    <link rel="preload" href="/assets/css/0.styles.7412edcf.css" as="style"><link rel="preload" href="/assets/js/app.64436fc8.js" as="script"><link rel="preload" href="/assets/js/2.a6c38e86.js" as="script"><link rel="preload" href="/assets/js/23.3b3f4b0d.js" as="script"><link rel="prefetch" href="/assets/js/10.f8ae51cc.js"><link rel="prefetch" href="/assets/js/11.8e14afec.js"><link rel="prefetch" href="/assets/js/12.61537104.js"><link rel="prefetch" href="/assets/js/13.ea600b29.js"><link rel="prefetch" href="/assets/js/14.275cf7fc.js"><link rel="prefetch" href="/assets/js/15.cdb445fb.js"><link rel="prefetch" href="/assets/js/16.afab3521.js"><link rel="prefetch" href="/assets/js/17.63cd40d0.js"><link rel="prefetch" href="/assets/js/18.7112a972.js"><link rel="prefetch" href="/assets/js/19.cacfed6d.js"><link rel="prefetch" href="/assets/js/20.c61bafbd.js"><link rel="prefetch" href="/assets/js/21.1337f8be.js"><link rel="prefetch" href="/assets/js/22.d17e5764.js"><link rel="prefetch" href="/assets/js/24.2f6b9b14.js"><link rel="prefetch" href="/assets/js/25.f0ea4745.js"><link rel="prefetch" href="/assets/js/26.a80ff106.js"><link rel="prefetch" href="/assets/js/27.75930e45.js"><link rel="prefetch" href="/assets/js/28.31f96eeb.js"><link rel="prefetch" href="/assets/js/3.0f1c27ca.js"><link rel="prefetch" href="/assets/js/4.786684df.js"><link rel="prefetch" href="/assets/js/5.e372ff18.js"><link rel="prefetch" href="/assets/js/6.09648780.js"><link rel="prefetch" href="/assets/js/7.70e27ed4.js"><link rel="prefetch" href="/assets/js/8.13b38c70.js"><link rel="prefetch" href="/assets/js/9.5d6210bf.js">
    <link rel="stylesheet" href="/assets/css/0.styles.7412edcf.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><img src="/logo.png" alt="Hello, Welcome to  My Blog" class="logo"> <span class="site-name can-hide">Hello, Welcome to  My Blog</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link">
  首页
</a></div><div class="nav-item"><a href="/guide/" class="nav-link router-link-active">
  教程
</a></div><div class="nav-item"><div class="dropdown-wrapper"><button type="button" aria-label="前端" class="dropdown-title"><span class="title">前端</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/front/mui/" class="nav-link">
  MUI
</a></li><li class="dropdown-item"><!----> <a href="/front/vue/" class="nav-link">
  VUE
</a></li></ul></div></div><div class="nav-item"><div class="dropdown-wrapper"><button type="button" aria-label="后端" class="dropdown-title"><span class="title">后端</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/back/spring/" class="nav-link">
  Spring
</a></li><li class="dropdown-item"><!----> <a href="/back/mybatis/" class="nav-link">
  Mybatis
</a></li></ul></div></div><div class="nav-item"><div class="dropdown-wrapper"><button type="button" aria-label="运维" class="dropdown-title"><span class="title">运维</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/devops/linux/" class="nav-link">
  Linux
</a></li></ul></div></div><div class="nav-item"><a href="/others/" class="nav-link">
  其他
</a></div><div class="nav-item"><a href="https://yookoo.github.io/rising-waves/#/" target="_blank" rel="noopener noreferrer" class="nav-link external">
  rising-waves
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></div> <!----></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/" class="nav-link">
  首页
</a></div><div class="nav-item"><a href="/guide/" class="nav-link router-link-active">
  教程
</a></div><div class="nav-item"><div class="dropdown-wrapper"><button type="button" aria-label="前端" class="dropdown-title"><span class="title">前端</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/front/mui/" class="nav-link">
  MUI
</a></li><li class="dropdown-item"><!----> <a href="/front/vue/" class="nav-link">
  VUE
</a></li></ul></div></div><div class="nav-item"><div class="dropdown-wrapper"><button type="button" aria-label="后端" class="dropdown-title"><span class="title">后端</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/back/spring/" class="nav-link">
  Spring
</a></li><li class="dropdown-item"><!----> <a href="/back/mybatis/" class="nav-link">
  Mybatis
</a></li></ul></div></div><div class="nav-item"><div class="dropdown-wrapper"><button type="button" aria-label="运维" class="dropdown-title"><span class="title">运维</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/devops/linux/" class="nav-link">
  Linux
</a></li></ul></div></div><div class="nav-item"><a href="/others/" class="nav-link">
  其他
</a></div><div class="nav-item"><a href="https://yookoo.github.io/rising-waves/#/" target="_blank" rel="noopener noreferrer" class="nav-link external">
  rising-waves
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></div> <!----></nav>  <ul class="sidebar-links"><li><section class="sidebar-group depth-0"><p class="sidebar-heading open"><span>guide</span> <!----></p> <ul class="sidebar-links sidebar-group-items"><li><a href="/guide/" aria-current="page" class="sidebar-link">劝学</a></li><li><a href="/guide/guancanghai.html" class="sidebar-link">观沧海</a></li><li><a href="/guide/songdongyang.html" aria-current="page" class="active sidebar-link">送东阳马生序</a></li></ul></section></li></ul> </aside> <main class="page"> <div class="theme-default-content content__default"><h1 id="送东阳马生序"><a href="#送东阳马生序" class="header-anchor">#</a> 送东阳马生序</h1> <blockquote><p>【作者】宋濂 【朝代】明</p></blockquote> <p>余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道 ，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。
当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。
今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？
今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！
东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辨，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知予者哉！</p></div> <footer class="page-edit"><!----> <!----></footer> <div class="page-nav"><p class="inner"><span class="prev">
      ←
      <a href="/guide/guancanghai.html" class="prev">
        观沧海
      </a></span> <!----></p></div> </main></div><div class="global-ui"><!----></div></div>
    <script src="/assets/js/app.64436fc8.js" defer></script><script src="/assets/js/2.a6c38e86.js" defer></script><script src="/assets/js/23.3b3f4b0d.js" defer></script>
  </body>
</html>
